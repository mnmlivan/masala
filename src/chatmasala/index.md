---
title: Чат масала
summary: Рецепта за приготвяне на чат масала
---

*Чат масала* представлява смес от подправки с жълтеникаво-пясъчен цвят. Тук доминиращ е вкуса на мангото, черната сол и асафетидата. Традиционно се използва при приготвянето на снакове от пресни плодове — *пхал-ки-чат*. Съставките са малко на брой, но техния вкус се допълва чудесно с този на плодовете.

## Съставки

- 2 с. л. кимион
- ½ с. л. семена от копър
- 1 с. л. [*гарам масала*][1]
- 1 с. л. манго на прах
- 2 ч. л. черна сол (*кала намак*)
- 1 ч. л. лют червен пипер
- ½ ч. л. асафетида на прах (*хинг*)
- ¼ ч. л. смлян джинджифил

Смесете семената от кимион и копър и ги печете на сухо в плосък тиган за около 5 минути или докато кимионът потъмнее леко. Смелете на прах. Добавете останалите съставки и смесете добре. Съхранявайте в плътнозатворен буркан.

[1]: /garammasala/
