---
title: Черна кокосова масала
summary: Рецепта за приготвяне на черна кокосова масала
---

Черната кокосова *масала* представлява типична *масала* смеска от западното крайбрежие на Индия. Тя включва основни подправки от региона и се използва при приготвянето на различни местни *кърита* и *сабджита*. Черната *масала* може да се използва прясна или да се съхранява в стъклен буркан (до два дни) в хладилник. Количеството в тази рецепта е достатъчно за подправянето на около 1 килограм зеленчук.

## Съставки

- ½ чаша настърган кокосов орех — пресен, замразен или изсушен
- 2 ч. л. *гхи* или обезсолено масло
- 2-3 см корен от джинджифил, фино настърган
- 2 ч. л. фино смлян чесън
- 2 ч. л. смлян черен пипер
- ¼ ч. л. смлян кардамон
- ¼ ч. л. смлян кимион
- ¼ ч. л. смлян кориандър

Поставете *гхи* или маслото на умерен огън докато се сгорещи. Прибавете всички смлени подправки, джинджифила и чесъна. Задушете или пържете около 30 секунди, като разбърквате непрекъсното. Добавете настъргания кокосов орех и пържете (като разбърквате непрекъснато) докато добие матов златист цвят. Отстранете от огъня. Охладете до стайна температура преди употреба.
