---
title: Червена кокосова масала
summary: Рецепта за приготвяне на червена кокосова масала
---

Червената кокосова *масала* представлява типична ароматна смеска от западното крайбрежие на Индия. Тя включва основни подправки от региона и се използва при приготвянето на различни местни *кърита* и *сабджита*. Наименованието ѝ идва от прекрасния червен цвят на кашмирското чили, което е основен елемент на тази пикантна смес. Кашмирското чили е умерено люто и може да се намери в повечето специализирани магазини. Ако не успеете да се сдобиете с него, можете да използвате всяко друго налично. Червената *масала* може да се използва прясна или да се съхранява в стъклен буркан (до два дни) в хладилник. Количеството в тази рецепта е достатъчно за подправянето на около 1 килограм зеленчук.

## Съставки

- ¼ чаша настърган кокосов орех — пресен, замразен или изсушен
- 5 изсушени червени кашмири чилита
- 2-3 см парче корен от джинджифил
- 2 ч. л. счукан чесън
- 3 карамфилчета
- 2-3 см кора от канела
- 3 шушулки зелен кардамон; използват се единствено семената
- ¼ ч. л. смлян кимион
- ¼ ч. л. смлян кориандър
- ¼ ч. л. семена от копър
- щипка смляно индийско орехче

Поставете всички съставки в блендер. Добавете ¼ чаша вода. Смелете до получаването на гъста гладка паста. Ако е необходимо, добавяйте по малко вода по време на смилането, но не правете *масалата* прекалено водна.
